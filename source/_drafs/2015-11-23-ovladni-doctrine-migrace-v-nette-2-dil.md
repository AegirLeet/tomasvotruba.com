---
id: 4
title: Ovládni Doctrine migrace v Nette - 2. díl
categories:
    - Doctrine
    - Nette
perex: "..."
---

Jestli si v kravatě připadáte jako v objetí hada, možná vás překvapí, že upadající byznys zažívá revival. Místo povinného doplňku, pod jehož diktátem trpěli muži po celá desetiletí (mimochodem, s pečlivě uvázanou kravatou stávali frontu na polévku už pamětníci hospodářské krize 30. let), se dnes ozdoba mužských krků bere jako věc osobní volby.

Tuhle šněrovací jízdu přitom rozjela hlavně mladá generace a její zájem podnítil inovace – třeba v podobě vlny. Máte-li totiž na sobě hezký kus, který je správně uvázán v klasickém stylu, budíte podle Alexe Wilcoxe, majitele britského obchodu s pánskou luxusní módou v New Yorku, dojem, že „tenhle člověk opravdu ví, co dělá“.

A vázanka má i další efekt – dokáže nakopnout sebevědomí tak, že působíte sebejistě, i kdybyste kvůli pracovnímu pohovoru měli zrovna nervy na pochodu. Takže jakou kravatu vybrat? Alex Wilcox má za to, že každý muž by měl mít ve skříni tři typy kravat. Tím spíš, pokud se pohybuje ve světě byznysu.

Prvním typem je kravata v barvě námořní modři. Myšleno skutečně tmavé modři. Kravata v této barvě velmi dobře ladí s šedým oblekem i s kostkou. „Její kouzlo spočívá v tom, že dovolí všem dalším barvám oblečení ‚dýchat‘,“ říká Wilcox pro CNN.

navytie

Druhým typem, který by měl každý muž vlastnit, je barevná kravata. Barvu vybírejte moudře – pokud máte na sobě košili například růžovou nebo v barvě pleti, kravata by měla být tmavší, třeba tmavě růžová až do červena. Skvěle působí i barva čokolády či tmavě zelená, ve světě byznysu vypadají dobře i kravaty temně purpurové.

barevna

Třetím typem „must have“ je kravata s jemným vzorkem, třeba s drobnými puntíky či proužky, jejíž pomocí vyjádří řada mužů svůj styl lépe než barvou.

graphic

Dávejte si přitom pozor na dětinské vzorky typu kachniček, banánků či prasátek. Možná vám přijdou roztomilé, ve výsledku v nich ale budete působit, jako byste je našli loni pod stromečkem.

pigs

Stejně tak raději zapomeňte na úzkou kravatu zvanou slim či skinny. Pokud je vám osmnáct, může být. Pro třicátníka, který pracuje v bankovnictví nebo korporacích, se ale nehodí. Můžete si ji nicméně vzít jako doplněk ke casual oblečení do hospody či klubu.
